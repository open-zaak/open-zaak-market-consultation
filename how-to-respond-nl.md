| <a href="README.md">Home</a> | <a href="introduction-nl.md">Inleiding</a> | <a href="questions-nl.md">Onze voorstellen en vragen</a> | Reageren op de marktconsultatie  |
| -------- | -------- | -------- | -------- |

# Hoe te reageren

Op deze pagina wordt het proces en het tijdschema voor de reactie op de marktconsultatie toegelicht.

## Uitgangspunten marktconsultatie

Met OpenZaak realiseren we een belangrijke stap om de [Common Ground](https://commonground.nl/cms/view/54476259/over-common-ground) principes te realiseren. Maar wij realiseren ons goed dat het pas van waarde is als het actief wordt gebruikt en doorontwikkelt.

Onze motivatie is een community te realiseren waarin overheid, leveranciers en partners samenwerken. Een community, zonder lock-ins, die voor alle betrokken werkt. Vanuit die gezamenlijkheid willen we ook deze marktconsultatie opzetten.

We willen jullie ervaring, inspiratie en denkkracht inzetten om tot de juiste opzet te komen. Om het goede gesprek te kunnen voeren hebben we in dit document onze behoeften, voorstellen en vragen aan de markt uitgewerkt.

## Procedure van de marktconsultatie

De marktconsultatie bestaat uit twee onderdelen.

1. Een schriftelijke reactie op onze vragen. We stellen bewust geen restricties aan de vorm en lengte van jullie antwoorden. Deze reacties dienen uiterlijk op 1-5-2020 vóór 17:00 uur ontvangen te zijn. U kunt uw antwoorden sturen aan niels.lindeboom@dimpact.nl. Op basis van jullie antwoorden gaan wij opnieuw kijken naar ons voorstel en dit aanpassen als er goede suggesties zijn gegeven. Dit aangepaste voorstel wordt dan het uitgangspunt voor de workshop (deel twee van de consultatie).
2. Optioneel: een of meer workshops waarin we met elkaar de diverse behoefte en voorwaarden binnen de community gaan bepalen (deelname alleen op verzoek van OpenZaak). Na het indienen van jullie antwoorden ontvang je uiterlijk 13-5-2020 2020 een bericht of je wordt uitgenodigd voor de workshop. Deze vinden plaats op 20/21-5-2020. Bij de uitnodiging ontvang je verdere informatie over de exacte tijd en locatie.

De communicatie over deze marktconsultatie verloopt via Dimpact. Je kunt contact opnemen met Niels Lindeboom op <niels.lindeboom@dimpact.nl> of 06-22270923.

## Verslag marktconsultatie

Nadat de geïnteresseerde partijen de vragen uit het marktconsultatiedocument hebben beantwoord, en de workshop is geweest, maken wij een geanonimiseerd verslag. Dit verslag wordt ter beschikking gesteld aan alle deelnemers van de marktconsultatie, en wordt gepubliceerd bij de aankondiging van een eventuele aanbesteding.

## Planning

| Omschrijving  | Datum |
|---------------|-------|
| Publicatie marktconsultatie | 14-4-2020 |
| Indienen reactie (uiterlijk) | 1-5-2020, 17:00 |
| Eventuele uitnodiging Workshop | 13-5-2020 |
| Workshop (alleen op uitnodiging) | 20/21-5-2020 |

## Juridische aspecten

Dit document is alleen bestemd voor marktconsultatie doeleinden. Het wordt ter beschikking gesteld onder de uitdrukkelijke voorwaarde dat het uitsluitend gebruikt wordt om suggesties en ideeën aan te reiken. Een deelname aan deze marktconsultatie kan niet leiden tot verplichtingen van de deelnemende marktpartijen om overeenkomsten met de deelnemende gemeenten of Dimpact aan te gaan, en vice versa. Aan de deelname van de marktconsultatie is geen vergoeding van kosten verbonden.

| <a href="README.md">Home</a> | <a href="introduction-nl.md">Inleiding</a> | <a href="questions-nl.md">Onze voorstellen en vragen</a> | Reageren op de marktconsultatie  |
| -------- | -------- | -------- | -------- |
